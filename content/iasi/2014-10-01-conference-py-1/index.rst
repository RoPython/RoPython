Conference.py #1 @Iași
######################

:tags: Conferință
:location:
    `Liceul Costache Negruzzi <http://colegiulnegruzzi.ro/>`_

Toamna este un anotimp al începutului, fiind vremea unui nou an școlar, unui
nou început de an universitar, precum și sezonul în care vacanțele lungi sau
scurte, plănuite sau inopinate, lasă locul altor activități.
Este anotimpul în care începe stagiunea la operă și în care studenții revin
timizi în orașul studenției lor, tânjind după aventurile verii proaspăt trecute.
Toamna este și anotimpul în care poți participa la conferințe consacrate.
Dacă pe harta evenimentelor IT din această toamnă ai trecut Design Jam,
CodeCamp sau DefCamp, atunci este timpul să adaugi și prima conferință
dedicată limbajului Python din România, Conference.py, ce se va desfășura în Iași,
pe data de 18 octombrie.

Conference.py propune o zi întreagă de prezentări tehnice, venite din
partea unor speakeri implicați în proiecte open source de anvergură,
cu subiecte ce vor purta participanții prin cloud computing folosind Python,
in(tro)ducere în metaclase și sisteme de fișiere bazate pe Git, cuvintele cheie
ale evenimentului fiind open-source și bineînțeles, Python.

Vrem ca această conferință să rezoneze cu publicul pasionat de IT din Iași și nu
numai, astfel încât prin ea să reușim să formăm un mediu propice dezvoltării
comunității iubitorilor de Python și pasionaților de tehnologie din România.
Prin subiecte interesate, ancorate în lumea open source, vrem să deschidem
totodată și apetitul persoanelor tinere, dornice de învățarea unor lucruri noi,
cât și a celor cu experiență în dezvoltarea de software, ce vor să afle ultimele
noutăți din lumea Python.

Pentru această primă ediție, ne așteptăm la cel puțin un număr de o sută de participanți
și sperăm că această conferință să crească și să aducem an de an un număr tot mai mare de
participanți și prezentări tot mai diverse și incitante. Pentru acest eveniment,
intrarea va fi liberă.

Următorii speakeri ne onorează cu participarea lor:


.. figure:: {attach}vlad_temian.png
   :scale: 50 %
   :alt: Vlad Temian
   
   Vlad Temian
   
   
   Vlad este backend developer la PressLabs, fiind un tânăr energic și entuziast,
   pasionat de orice presupune cod sau problemă tehnică. Folosește Python ori de
   câte ori are ocazia și este totodată și mentor pentru Coder Dojo în Timișoara,
   unde pregătește copii pentru primii lor pași în lumea Python.

   
.. figure:: {attach}ionel_cristian.jpg
   :scale: 50 %
   :alt: Ionel Cristian Mărieș
   
   Ionel Cristian Mărieș
   
   
   Ionel este un dezvoltator software din Cluj-Napoca. După mai multe aventuri cu
   alte limbaje a rămas la Python și inevitabilul JavaScript. Îi place să facă
   contribuții la proiecte open-source și în timpul liber mai scrie și pe blog.
   El este și autorul mai multor proiecte Python open source, printre care enumerăm
   aspectlib, cogen, python-manhole. Totodată, este și contribuitor al proiectului Celery.
   
.. figure:: {attach}alessandro_pilotti.jpeg
   :scale: 50 %
   :alt: Alessandro Pilotti
   
   Alessandro Pilotti

   Alessandro este CEO-ul și fondatorul Cloudbase Solutions, o companie ce
   formează puntea de legătură dintre open-source și Microsoft. El este
   Microsoft MVP pe ASP.NET / IIS și Windows Azure Insider, fiind totodată și
   Microsoft Certified Trainer. Îi place să dezvolte proiecte open source
   și să participe în comunitatea IT.   

   
.. figure:: {attach}gabriel_samfira.jpg
   :scale: 50 %
   :alt: Gabriel Samfira
   
   Gabriel Samfira

   Gabriel este Senior Cloud Engineer în cadrul Cloudbase Solutions.
   Este pasionat de proiecte open source și experimentat în diverse
   limbaje de programare, precum Python, Go, Ruby, Perl, Powershell.
   
   
.. figure:: {attach}alex_morega.jpeg
   :scale: 50 %
   :alt: Alex Morega
   
   Alex Morega

   Alex este un dezvoltator web, care iubește limbajul Python și nu se poate
   abține din a descoperi biblioteci noi. Printre altele, este și voluntar pentru
   organizația ROSEdu, ce promovează cultura open-source în educație.
   
   
Dacă vrei să ne ajuți, dacă ai un sfat sau o critică sau doar ești curios
de inițiativa grupului RoPython, nu ezita să ne contactezi pe contact@ropython.org.

Mulțumim sponsorilor și partenerilor noștri!
   

.. image:: {attach}python-software-foundation.png
   :scale: 50 %
   :width: 70 %
   :alt: PSF

   
.. image:: {attach}cloudbase.png
   :scale: 50 %
   :width: 70 %
   :alt: Cloudbase Solutions
