Training.py - La tine în liceu
##############################

:tags: workshop
:location: Iași

.. image:: {attach}training-py-1-in-liceu.png
   :alt: Training.py #1 - La tine în liceu
   :align: center


Deoarece conferințele și workshop-urile pot avea un caracter tehnic ceva mai avansat,
ne-am propus să creăm un eveniment destinat pasionaților de Python, destinat începătorilor
și nu numai. Acest training are ca public țintă elevii de liceu și ca scop
introducerea acestora în limbajul de scripting de nivel înalt, Python.

Evenimentul va face parte din programul european CodeWeek și se va desfășura cu
sprijinul inspectoratului în mai multe licee de profil din țară, de data aceasta
pornind cu nume ca “Colegiul Național”, “Costache Negruzzi”, “Grigore Moisil” și
“Emil Racoviță” din Iași. Acesta va veni în continuarea workshop-ului de duminică
și se va întinde pe patru zile de marți până vineri, câte un laborator de trei ore
în fiecare liceu. Elevii vor desluși din mers, intr-o atmosferă cât mai distractivă,
tainele acestui limbaj, fără a se lovi de aceleași clișee și obstacole veșnice.

Această sesiune de training va fi prima din categoria ei și va întări
cunoștințele dobândite în cadrul conferinței și a workshop-ului. Experiența ne-a
arătat că de multe ori nu toți participanții de la aceste evenimente se descurcă
la fel de bine ca restul și din acest motiv, vrem să anticipăm și să depășim împreună
eventualele dificultăți și totodată, să învățăm lucruri noi sau lucruri vechi dar
facute într-o altă manieră, mult mai simplu și mult mai rapid. Ideea acestui training
este de a expune în fața micilor viitori programatori și dezvoltatori, un limbaj de
programare ușor de înțeles, rapid, robust și stabil, un limbaj cu un impact enorm asupra
tehnologiei și cu o varietate nemaiîntâlnită în domeniu și toate acestea datorită
simplității sintaxei, dar mai ales comunității din spate și multitudinii de biblioteci.

RoPython dorește să introducă încetul cu încetul, dar într-un mod sigur prin
cantitatea imensă de beneficii imediate și viitoare, acest limbaj de scripting în
programa studiilor (pre)universitare. Indiferent dacă intenția noastră de viitor
va avea succes sau nu, suntem siguri că elevii ce vor lua parte la evenimentele de
acest gen vor avea multe de învățat, lucruri ce vor fi de folos pe mai multe planuri,
ce vor contribui la îmbunătățirea “gimnasticii minții” și care îi vor ajuta pe participanți
să-și materializeze ideile într-un timp record, să vadă imediat în practică utilitatea unui
algoritm și poate chiar să realizeze aplicația mult visată. În prezent, scopul nostru
principal este să educăm potențialul nostru public din cadrul conferințelor, workshop-urilor
și chiar adunărilor ce poartă denumirea de Ask.py, învățându-i de la zero și dirijându-i
pas cu pas prin misteriosul drum către dezvoltarea de software. Ne dorim să-i facem
să-și răspundă singuri la întrebări ca “La ce mă ajută programarea în viața reală?”,
iar acest lucru va avea un mare beneficiu pentru ambele părți: noi ca organizatori vom
putea crește rapid o comunitate în adevăratul sens al cuvântului ce se va remarca prin
calitatea membrilor și nu prin cantitate, iar cei ce vor învața de la noi și de la colegii
lor vor avea parte de niște cunoștințe, idei și indicații de care puțin probabil
se vor lovi de unii singuri.


Liceele înscrise în acest proiect sunt:

.. |national| image:: {attach}colegiu-national.png
   :alt: Colegiul Național

.. |negruzzi| image:: {attach}costache-negruzzi.png
   :alt: Colegiul "Costache Negruzzi"

.. |racovita| image:: {attach}emil-racovita.png
   :alt: Colegiul Național "Emil Racoviță"

.. |moisil| image:: {attach}grigore-moisil.png
   :alt: Liceul Teoretic "Grigore Moisil"

.. list-table::

    - - |national|
      - |moisil|
    - - |negruzzi|
      - |racovita|
